---
date: '2'
title: 'O‘ZINGIZNI HALOKATGA TASHLAMANG!'
cover: './mosq.jpg'
external: '/posts/halkatga-tashlamang'
tech:
  - halokat
  - aql
  - fazilat
---

Inson – bu dunyoning azizu mukarram xilqati, mavjudotlar ichida sarvaridir. Alloh taolo Qur’oni karimda insonning sha’nini bayon qilib: “Biz odamzotni azizu mukarram qilib yaratdik hamda ularni suvda ham, quruqlikda ham yuradigan qilib qo‘ydik. Ularga halol-pok narsalardan rizq ato etib, ularni boshqa hamma maxluqotdan afzal etdik”,- deb marhamat qilgan (Al-Isro surasi, 70-oyat).
Alloh taolo insonni O‘zining yer yuzidagi xalifasi, borliqdagi mavjudotlarning eng afzali qilib yaratdi. Shuningdek, Alloh odamga aql berib, uni mukarram qildi. Aqli bilan inson boshqa maxluqotlardan ustun turadi.
